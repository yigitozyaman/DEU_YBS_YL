TRAFİK OTOMASYON SİSTEMİ 
17.06.2025

ÖZET
Bu proje, tali yollardan ana yollara çıkışlardaki trafik akışını optimize etmek amacıyla geliştirilmiş akıllı bir trafik ışığı kontrol sistemidir. 
Geliştirilen sistem, Raspberry Pi tabanlı donanım altyapısı ve Python yazılım dili ile gerçekleştirilmiştir. 
Araçları algılayan sensörler ve buton girişleri ile çalışan ve trafik ışıklarını duruma göre optimize eden bir yapıya sahiptir.
Projenin temel amacı, ana yol trafiğini aksatmadan, tali yollarda gereksiz beklemeleri azaltmak, yaya geçişlerini önceliklendirmek ve veri analizi yoluyla sürdürülebilir ve esnek bir trafik yönetimi sağlamaktır. 
Bu sistem sayesinde yakıt tüketimi ve karbon salımı azaltımı, trafikte geçirilen süre ve stresin düşürülmesi hedeflenmiştir. 
Sensör verilerinin kullanımı ile gerçek zamanlı veri akışı ve veriye dayalı karar alarak bilişim sistemlerine ve endüstri 4.0’ a uygun bir tasarım sunarak akıllı şehirler için bir çalışma yapılmıştır.

PROJENİN AMACI
Günümüzde şehir içi trafik yoğunluğu, ulaşım sistemlerinin etkinliğini ve yaşam kalitesini doğrudan etkileyen önemli bir problemdir. 
Özellikle tali yollardan ana yollara çıkışlarda yaşanan gereksiz beklemeler, trafik sıkışıklığını artırmakta ve zaman kaybına yol açmaktadır. 
Bu proje ile ana yol akışını bozmadan tali yollardaki araç trafiğini optimize eden ve yaya geçişini önceliklendiren bir trafik kontrol sistemi geliştirilmesi hedeflenmiştir.

PROBLEMİN TANIMI
Klasik trafik lambaları sabit zaman döngülerine sahiptir. Bu sistem, gerçek zamanlı trafik yoğunluğunu dikkate almadığı için çoğu durumda araçların gereksiz yere beklemesine neden olmaktadır. 
Özellikle trafik yoğunluğunun dengesiz dağıldığı saatlerde verimsiz sonuçlar doğurur.
Bu problemi çözmek için trafik ışıklarının, sensör verilerine dayalı olarak dinamik bir şekilde kontrol edilmesi gerekmektedir.

PROJENİN KATKISI
Proje, Yönetim Bilişim Sistemleri perspektifinden bakıldığında sadece fiziksel bir trafik kontrol sistemi değil; aynı zamanda veri toplama, analiz ve raporlama kabiliyetine sahip bir altyapıdır.
Bu sistem sayesinde:
•	Araç yoğunluğu tespit edilebilir,
•	Geçiş süresi verileri analiz edilerek trafik ışıkları optimize edilebilir,
•	Trafik yoğunluk saatleri belirlenebilir,
•	Gereksiz beklemeler ve karbon salımı azaltılabilir,
•	Yaya geçişi önceliklendirilebilir.

